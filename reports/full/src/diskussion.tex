Från början tänkte vi att vi skulle implementera specialiserade versioner av
Toom-Cook, bevisa dem, och testa deras prestanda. Men arbetets komplexitet
hindrade oss från att hinna med detta.

\section{Är det realistiskt att formalisera bevis och kod?}
Implementationen av algoritmen och beviset i Coq var mycket tidskrävande, även
för en relativt liten algoritm med ett kortare matematiskt bevis. Flera veckors
arbete med flera personer behövdes för att färdigställa beviset. Jämförelsevis
tog implementationen i Haskell samt testning med QuickCheck tog mindre än en
dag. Frågan är om detta är en rättvis jämförelse eftersom vi hade mycket mer
erfarenhet av Haskell än Coq. Även om mer erfarenhet skulle ha kortat ner
utvecklingstiden markant tar formella bevis flera storleksordningar längre tid
att utveckla än att implementera algoritmen i till exempel Haskell.

Erfarenhet är inte den enda lösningen, Coq är ett forskningsprojekt och lider
av diverse problem. Till exempel interaktionsproblem med programvaran, de
grafiska gränssnitten som finns har en del buggar och saknar många funktioner
Som finns i andra moderna utvecklingsmiljöer för andra språk. Vidare är
dokumentationen för standardbiblioteket väldigt dålig eller obefintlig. När man
sitter och bevisar går väldigt mycket tid går åt till att enbart sitta och söka
i källkoden för att hitta rätt lemma. Om man kan lösa dessa problemen skulle
tiden som behövs kortas ner avsevärt.

Att använda Coq för att bevisa kod är kanske i dagsläget bara relevant om det
är väldigt viktigt att koden är korrekt. För matematiker kan det vara ett mer
relevant verktyg eftersom Coq stoppar direkt när man gjort fel istället för små
enkla fel smyger sig igenom hela beviset.

\section{Är beroendetypning användbart?}
Beroendetypning är bra, men innan man kan motivera beroendetypning behöver man
veta vad som är bra med ett starkt typsystem.
Typer specificerar restriktioner för vad kod kan göra, kompilatorn kan sedan se
till att dessa restriktioner följs. Det kan alltså ses som ett verktyg som
hjälper till att få koden korrekt. Eftersom typer är en slags dokumentation
tvingas också programmeraren att tänka på
\emph{vad} det är koden ska göra istället för \emph{hur} detta ska göras. Det
ses som positivt då många buggar uppkommer då kod skrivs utan att ha koll på
vad den ska göra. Denna motivering gäller generellt för typsystem och kan syfta
på till exempel Haskell. Men det gäller även för beroendetypade system då
beroendetypning är ett generellare system.

Beroendetypning gör att det ofta framgår exakt vad en funktion gör bara genom
att läsa typdeklarationen. Detta är en stor fördel när man söker efter en
specifik funktion som man inte vet namnetpå men man vet vilka typer den ska ha.
Att typerna ofta förklarar vad funktionerna gör att programmerare inte behöver
sätta sig in i avancerad kod i funktionen utan det räcker med att läsa vilka
typer funktionen har. Ett exempel på detta är bevis i \coq där typerna
specifierar vad som ska bevisas medan funktionskropparna ofta är väldigt
svårförstådda och inte säger så mycket om vad som bevisas.

Ett exempel är matriser med dimensionerna i typen som gör att man inte kan
tappa bort en dimension eller av misstag vända på dem. För matrismultiplikation
vet vi till exempel att om man multiplicerar en $m \times n$-matris och en
$n \times o$-matris får man en $m \times o$-matris. Med denna kunskapen kan
man definera multiplikations-rutinen på följande vis:

\begin{verbatim}
matMul :: Matrix m n -> Matrix n o -> Matrix m o
matMul = ...
\end{verbatim}

Denna definitionen ger två fördelar:

\begin{itemize}
  \item Det går inte att skicka in fel sorts matriser. Den andra matrisen måste
    ha lika många rader som den första matrisen har kolumner, annars kompilerar
    koden inte.
  \item När man implementerar själva multiplikationen är man tvungen att få rätt
    dimensioner på resultatmatrisen.
\end{itemize}

Till skillnad från en definition med en lista av listor som i vår Haskell kod.
När man gör fel med den definitionen kraschar programmet vid körning med något
mindre hjälpsamt felmeddelande i stil med ''index out of bounds''. Eller så går
det ännu värre och funktionen kastar bort hälften av det tänkta resultatet.

\section{Coq på Chalmers}

\section{Mer}
Kan vi starta företag?

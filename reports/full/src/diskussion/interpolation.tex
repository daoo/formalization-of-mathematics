\section{Val av interpolationspunkter}
Interpolationspunkterna är en intressant del i algoritmen. Beroende på vilket m
i Toom-Cook-m som väljs så avgörs också hur många punkter som behövs, nämligen
$2m-1$, för att entydigt bestämma koefficienterna i polynomet. Det förutsätter
att integritetsområdet är tillräckligt stort eftersom punkterna ska vara olika
och att punkterna väljs så att interpolationsmatrisen blir inverterbar. Om
integritetsområdet innehåller få element så är en lösning för att få tillgång
till fler punkter är att vi även tar punkter ur polynomringen. Punkterna bör
dock vara av så låg grad som möjligt eftersom att polynomen u och v från
algoritmen, se ekvationerna (\ref {align:u}) och (\ref{align:v}), helst ska
avta i grad snabbt, för att få så få rekursiva "anrop'' som möjligt, se steg
\ref{in:rekursiv}, för att algoritmen ska vara effektiv. När polynomen u och v
evalueras i interpolationspunkterna så tillhör de evaluerade polynomen R[x],
alltså $u(\alpha_0),...,u(\alpha_{2m-2}),v(\alpha_0),...,v(\alpha_{2m-2} \in
R[x]$. Graden av dessa polynom avgörs av graden av koefficieterna till u
respektive v, alltså $u_0,...,u_{m-1},v_0,...v_{m-1} \in R[x]$,  tillsammans
med graden som interpolationspunkterna bidrar med när de evalueras i respektive
polynom. Denna grad bör inte vara större än graden av ursprungenspolynomen
alltså de polynom som skille multipliceras från början för det tar bort lite av
poängen med algoritmen.

En annan lösning är att definiera polynomen u och v så att de beror på två
variabler istället för en. Denna definition är tagen ur [boldrato] och lyder
$u(y,z) = \displaystyle\sum\limits_{i=0}^{n-1} {u_iz^{n-1-i}y^i}$ där $u(x^b,1)
= u$, analogt för v. Detta leder till att man evaluerar i $RxR$ eller i
$R[x]xR[x]$ så att interpolationspunkterna är par av element i $R$ eller i
$R[x]$, t ex evaluera i punkten $(0,1)$ i $u(y,z)$ ger $u_0$ vilket motsvarar
den konstanta termen i $u(y)$ och $(1,0)$ i $u(y,z)$ ger $u_{n-1}$ som skulle
motsvara den ledande koefficienten i u(y). Om en punkt $(\alpha,\beta)$ väljs
så får inte en multipel till denna punkten väljas, alltså
$(\lambda\alpha,\lambda\beta)$ där $\lambda$ är ett element ringen eller
polynomringen, eftersom det ger upphov till en linjärt beroende
interpolationsmatris och då kan den inte inverteras.

\section{\ssr}
\ssr är ett formellt språk som utvecklades av Georges Gonthier i samband med
formaliserandet av beviset för Fyrfärgssatsen. Språket bygger på \coq och dess
namn står för small-scale reflection (småskalig reflektion) vilket är en typ av
bevismetodologi. Denna typ av bevismetodologi lämpar sig särskilt väl för att
formalisera långa matematiska bevis.

En central del i small-scale reflection är att arbeta med olika men ekvivalenta
representationer, bland annat kan t ex boolsk logik användas för att resonera
kring och ``räkna'' med motsvarande propositioner, så kallad ``boolean
reflection''.

\ssr har ett stort bibliotek med matematiska satser som är formellt bevisade,
bland annat finns stora delar av linjär algebra och viktiga resultat inom
ändlig gruppteori formaliserade. Namnsystemet är även utformat på ett
systematiskt sätt så att det går smidigt att söka i biblioteket, med viss
erfarenhet går det att gissa sig till namnet på ett visst lemma.

Vad gäller själva taktikspråket introducerar \ssr bara tre nya tactics men
utökar funktionaliteten i ett antal redan existerande tactics vilket gör att vi
i slutändan har färre tactics att hålla reda på. Utöver rent funktionella
förändringar tillhandahåller \ssr även verktyg för en bättre layout och
struktur av bevisen.

En del definitioner är låsta i \ssr, det gäller t ex definitionerna av matriser
och polynom. Låset på definitionerna är till för att undvika att veckla ut
definitionerna när vi försöker förenkla uttryck då det kan leda till tunga
typchecknings-beräkningar som tar mycket lång tid. En konsekvens av att
definitionerna är låsta är att vi inte kan utföra direkta beräkningar.

\section{Beroendetypning}
För att förklara beroendetypning använder vi begreppen \emph{termer} och
\emph{typer}. Förenklat sett kan man säga att termer är värden eller funktioner
och typer är samlingar (matematisk mängder) av värden eller termer. Notera att
varje termer har en typ. Som ett exempel ska vi nu gå igenom hur ett
funktionellt programmeringsspråk med beroendetypning kan vara uppbyggt.

\subsection{Termer som beror på termer}
Den grundläggande idén med funktionell programmering är att \emph{termer kan
bero på termer}. I ett teoretiskt funktionellt språk skulle det kunna innebära
att givet någon typ, låt oss använda de naturliga talen $\N$ i det här
exemplet, skulle man kunna skriva
\begin{align*}
  &compose : (\N \to \N) \to (\N \to \N) \to \N \to \N \\
  &compose\ f\ g\ x = f\ (g\ x)
\end{align*}
där termerna $f$, $g$ och $compose$ är funktioner och termen $x$ är ett värde. Här
säger man att termen $h$ beror på termerna $f$, $g$ och $x$. Funktionen
$compose$ definierar förstås funktionskomposition, oftast noterad med en cirkel
likt $(f \circ g)\ x$, som många lyfter fram som en viktig del av funktionell
programmering.

% TODO: Explain types in more details, with example definition.

\subsection{Termer som beror på typer}
Utöver termer som beror på termer kan man även lägga till \emph{termer som
beror på typer}, vilket brukar kallas polymorfism. För att bygga vidare på vårt
exempel skulle det kunna se ut såhär:
\begin{align*}
  &compose' : (b \to c) \to (a \to b) \to a \to c \\
  &compose'\ f\ g\ x = f\ (g\ x)
\end{align*}
Här har vi istället för att använda typen $\N$ använt de godtyckliga
typerna $a$, $b$ och $c$ vilket innebär att termen $compose'$ beror på typerna
$a$, $b$ och $c$. Det låter oss med en enda definition av $compose'$ anropa
funktionen med termer av olika typer, istället för att definiera en funktion
för varje kombination av typer.

Ytterligare ett exempel på polymorfism är \emph{polymorfiska typer}. Till
exempel kan vi skriva
\begin{align*}
  &\boldsymbol{data}\ List\ a\ \boldsymbol{where} \\
  &\ \ Nil : List\ a \\
  &\ \ Cons : a \to List\ a \to List\ a
\end{align*}
Där $List\ a$ är en polymorfisk datatyp för listor. Vi skulle sedan kunna ge
typen för en funktion som ger tillbaka det första elementet ifrån en lista:
\begin{align*}
  head : List\ a \to a
\end{align*}

\subsection{Typer som beror på typer}
Nästa steg i utvecklingen är att låta \emph{typer bero på typer}. Med denna
funktionaliteten kan man definiera så kallade typoperatorer. Typoperatorer är
funktioner som tar in typer som parametrar och ger ut typer som resultat, till
skillnad från vanliga funktioner som tar in termer som parametrar och ger ut
termer som resultat.

Ett exempel på en typoperator kan vara den kartesiska produkten ($\times$).
Typoperatorn $\times$ tar in två typer och ger ut en ny typ ofta kallad en
produkttyp. Eftersom typer är mängder blir kartesiska produkten av två typer
alla möjliga kombinationer av typernas element. Vi skulle även kunna användas
oss av en typoperator som representerar union av disjunkta mängder ($+$).
Unionen av två typer skulle ge oss en ny typ, oftka kallad en summatyp, som
innehåller alla element från båda typerna.

\subsection{Typer som beror på termer}
Det sista steget i byggandet är att lägga till \emph{typer som beror på
termer}, även känt som beroendetypning. Beroendetypning innebär väldigt
förenklat att man på typnivå kan använda samma funktioner och värden som man
kan använda på termnivå. Detta låter oss till exempel definiera vektorer, det
vill säga listor av en bestämd längd. Detta gör vi genom att lägga till en
parameter som representerar vektorns längd i typen och öka denna med ett när vi
lägger till ett element.
\begin{align*}
  &\boldsymbol{data}\ Vector\ a\ (n \in \N)\ \boldsymbol{where} \\
  &\ \ Empty : Vector\ a\ 0 \\
  &\ \ Element : a \to (m \in \N) \to Vector\ a\ m \to Vector\ a\ (m+1)
\end{align*}
Sedan kan vi ge typen till funktioner som till exempel att slå ihop två
vektorer:
\begin{align*}
  concatenate : Vector\ a\ n \to Vector\ a\ m \to Vector\ a\ (n+m)
\end{align*}
eller en funktion som tar ut första elementet på samma sätt som $head$ för
listor:
\begin{align*}
  head' : (n \in \N) \to Vector\ a\ (n+1) \to Vector\ a\ n
\end{align*}
Notera att denna funktionen inte fungerar på tomma vektorer eftersom man inte
kan ta bort ett element som inte finns, kompilatorn kontrollera detta att
matcha typen på den inskickade vektorn med värdet $n+1$. Om typen har värdet
$n = 0$ matchar inte typen eftersom $\nexists m \in \N, m+1 = 0$. Detta till
skillnad från definitionen av $head$ för listor som helt enkelt inte kan
definieras för tomma listor och i \haskell{} kraschar helt enkelt program
som använder $head$ på tomma listor.

Värt att notera är att inte bara funktionella språk som har beroendetypade
funktioner. Ett exempel på beroendetypning som de flesta antagligen är bekanta
med är \texttt{printf} i \textsc{C}. Här bestäms antalet parametrar i funktionen
av antalet \% -tecken i den första strängen och vilken typ det ska vara på
dessa parametrar bestäms av vilken bokstav som står efter respektive
\%-tecknet.
\begin{verbatim}
printf("%s is %d years old and %f.1cm long", name, age, lenght)
\end{verbatim}
Dock stödjer typsystemet i \textsc{C} inte beroendetypning vilket gör att
kompilatorer generellt sett inte kan typchecka \texttt{printf} funktionen.

% TODO: Totalitet
